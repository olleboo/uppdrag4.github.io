<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Etik och integritet</title>
    <link rel="stylesheet" href="css/styles.css">
</head>
<body>
    <div class="etikintegritet">
        <a class="home" href="index.html">TILLBAKA TILL STARTSIDAN</a>
        <h1>Etik och integritet</h1>
         <p>Det finns mycket positivt att upptäcka och ta del av på nätet som ung, och syftet med Surfa Lugnt är dels att uppmuntra vuxna till ett positivt förhållningssätt till minderårigas “digitala liv”.  Även att tillhandahålla kunskap och råd för att stötta vuxna ifall olägenheter skulle uppstå. </p>
        <p>Jag hittade två inlägg som var särskilt intressanta när jag granskade webbplatsens innehåll (“Vad gör unga på nätet?” och “Vuxenrollen och nätet”). Det förstnämnda inlägget beskriver minderårigas användande av internet och presenterar siffror på användandet av internet i olika åldrar. Det framkommer bland annat att 97% av de mellan 13-18 år använder internet dagligen. Internetanvändandet innefattar till stor del användande av sociala medier. Det jag tyckte var särskilt intressant var beskrivningen av hur sociala medier blivit en självklar del av ungas sociala liv (och sätt att kommunicera), vilket för oss som upplevt och minns tiden innan internet kan vara svårt att förstå. Att växa upp med internet som en så integrerad del av vardagen förefaller göra att gränsen mellan den “verkliga”och den digitala världen suddas ut. </p>
        <p>Det andra inlägget handlar om den vuxnas roll när det kommer till att stötta minderåriga i deras internetanvändande. Inte  genom att filtrera vad som är tillåtet att se, eller genom att skapa förbud. Utan genom att finnas tillgänglig och hjälpa den underåriga att navigera i den digitala världen och “lära ut” hur man beter sig på internet, s.k. netikett. Vilket känns av yttersta vikt då den fysiska och digitala världen är så sammansvetsad för denna population.</p>
        <p>Det är dels viktigt att prata om integritet och att kunna sätta gränser för vad man väljer att dela med sig av och inte på nätet. Både vad gäller text (till exempel information om sig själv eller andra) och/eller bilder.  Dels att medvetandegöra att saker som läggs ut eller skickas på internet kan spridas vidare, och kan finnas kvar på nätet under en lång tid och ge konsekvenser i framtiden.</p>
        <p>Det finns ytterligare viktiga aspekter att lyfta, såsom ansvarsfullt beteende på internet. Det kan till exempel vara lättare att skriva en text, kommentera en bild eller vidarebefodra något på nätet, än att säga saker ansikte mot ansikte. Det är därför viktigt att vuxna uppmanar unga att tänka till en gång extra innan de publicerar något på internet. Nätmobbning är aldrig okej och jag anser att alla vuxna har en skyldighet att motverka att unga trakasseras på internet om vi har möjlighet att göra så. Det är även viktigt att vuxna föregår med gott exempel i hur man beter sig på internet, både vad gäller vad vi själva sprider och hur vi uttrycker oss. </p>
        <p>Som vuxen behöver man även informera om vikten av att vara källkritisk och att inte tro att allt man ser och läser på internet är sant. Det är viktigt att veta vem som lagt ut en bild eller en text på nätet då det kan finnas olika bakomliggande syften till att en bild eller text publiceras, och det bör man som internetanvändare vara medveten om.</p>
    </div>
    
</body>
</html>